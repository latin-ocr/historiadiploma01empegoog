650 FRIDERICI SECUNDI [Ant. 1248.

mercedem, verum etiam ipsis insuperabile protectionis et defensionis auxi·
lium in nullo eis defuturum articulo pollicemur; cum dignum sit eos qui
ad propositum omnibus bonum primi precurrerent et preduces aliorum,
potioribus eternorum et temporalium premiis preveniri. Nec vereantur
illi qui se subJecerint mandato matris Ecclesie in ejusdem F. vel filiorum
ejus dominium se ullis temporibus reducendoS, cum eorum libertatem eis
ut dictum est impendendam a nobis defendere Deo juvante totis viribus
intendamus, Licet enim dolus ejus tenebrosis fraudibus institutuS, dum
olim bonarum specierum ymagine tegeretur, puritatem Ecclesie ambulan-
tis in luce sepe deluserit, sub mentito pacis osculo membris ejus morsum
lesionis infigens,'sic tamen jam innotuit detecta nocendi malignitas in
versuto et supplantandi versutia in maligno quod de cetero eamdem
Ecclesiam quam reddiderunt preteritorum casuum experimenta cautissi-
mam, ulla penitentie fictio, ulla humilitatis simulatio fallere non valebit,ut
ruina prostratus de culmine imperialis et regii principatus aliquo remedio
ad pristinum solium reparetur. Scimus quippe quod in communem casum
resurgeret· quem justi judicii censura dejecit, nec posset statui absque
destitutione multorum et in proprium moliretur exitium quisquis reparare
temptaret omnium exitia molientem. Propter quod de cordibus fidelium
omnis hesitatio titubationis abscedat quos idem F. de sue ad honorem per-
ditum reconciliationis opinione suspendit, quia judicium Dei quod in re-
probationem ipsius de celesti throno per os universalis Ecclesie prodiit,
aliqua humane dispensationis miseratio non mutabit ut amplius exurgat
vel resurgat ad imperatoriam seu regiam majestatem. Absit enim ut in„
populo christiano sceptrum regiminis ulterius maneat apud illum vel in
vipeream ejus propaginem transferatur, quem adeo felicitatis sue tumor
inflavit quod quasi oblitus ex hominibus se fuisse progenitum inhumaniter
furit in homineS, quos ferina rabie perimens ut oves escarum, in ipsum
effertur humanitatis auctorem cujus imaginem in humana despicit et dis-
sipat creatu ra3 propterquod qu icumque j ustitiam diligit, gaudere debetquod
in hostem omnium est pro omnibus vindicatum et lavare manus in sanguine
peccatoris. Ecce misimus tibi, fili misericordie, oleum quo demulceri ad
obedientiam humiles et vinum severitatis quo compungi debeant contu-

