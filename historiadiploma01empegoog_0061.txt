lxmcr. 6.] HISTORIA DIPLOMATICA. 601

stolica vobis scripta firmiter injungentes quatenus considerantes prudenter
nimis turpe esse cum res annorum multorum promota laboribus culmen
attingit ab instanti. per inertiam relaxari, in defensione civitatis predicte
de qua pendet potissimum relevatio status Italie,nullo velitis tempore de·
ficere vel remitti, quinimo tanquam viri strenui majorem ex prosperis
successibus animum induenteS, adhuc laudabilius insistatis ad consequen·
dum ibidem plenum de tyranno tropheum, ubi tota resurgit vobiscum
fidelium universitas si hostis illic finaliter superetur, cum semel quidem
allisisse non sufficit dum gestit pertinaciter in victoreS, quia victor incau-
tus a victo sepe revincitur si militie cingulum solvit vel se resolvit in
quietem priusquam cedat adversitas reluctantis, Porro ne parum sit-vos
hortari per litteras ad tam necessarium negotium consummandum, dilec-
tum filium magistrum Martinum capellanum nostrum,virum litteratum et
probum et nobis et fratribus nostris in pluribus approbatum, de quo ple-
nam in Domino fiduciam obtinemus, ad vos propter hoc duximus desti-
nandum, per apostolica scripta mandantes quatenus super hiis que vobis
ex parte nostra dixerit credentes eidem, ea¹ curetis prompto affectu effectui
celeri mancipare, ita quod exinde devocionem vestram dignis in Domino
laudibus commendemus. Nos autem qui fidelibus Ecclesie usque ad finem
adesse proponimus, sicut procedentia de sequentibus pollicentur, sic circa
ea que ad eorum auxilium expedire noscuntur, intendimus opportune
quod profectus apostolice sollicitudinis auctore Domino comprobabit,
dummodo manus vestre in defensionem libertatis communis et proprie ac
status provincie Lombardie nullatenus dissolvantur, sed confirmentur
nunc potius, cum majori noscitur robore opus esse.

Fragmentum alterius epistolae Innocentii papae (forsitan ad Man-
‘f tuanos) ut Parmensibus inedia consumptis celeriter provideatur.

(Inedit. ex cod. Bibl. Cesar. vindob. dicto Philologus, n⁰ 305, fol. 64 recto.)

[Martia]

