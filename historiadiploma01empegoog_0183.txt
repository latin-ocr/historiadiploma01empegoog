luntcr. ·1.] HISTORIA DIPLOMATICA. ’125

rius supradictus volens mandatum dicti domini Frederici cum reverentia
fideliter adimplere, ad dictum castrum de Arcidosso personaliter accessi
⁷ et Iohannem nunc camerarium dicti castri nomine dicti comunis et pro
ipso comune cum ipse camerarius non fecerit ad petitionem meam con·
silium dicti comunis congregari, nec alias competentes personas repe·
rierim, citavi ut hinc ad octo dies peremtorie coram domino Frederico de
Antiochia in Tuscia vicario generali per duos sindicos vel unum vel
actores instructos debeat comparere , in causa predicta prout justum
fuerit processurus, quam citationem publice feci in dicto castro de
Arcidosso in platea ecclesie sancti Leonardi ‚ presente dicto camerario
et presentibus Orlando Uliverii, Riccardino Hericone Cruccioli, Pisano
Pisani, et Pietro Brigentionis, Ventura Rubei et Paulo Bonensegne, Bon-
canbio, Iohanne porcario balitore et Renovardo et Tattedeo filio ejus ,
magistro Dato et Bartholomeo Verde et Junta fratre ejus , hominibus dicti
castri, et coram Ranuccio Arrenduti et Lambertuccio Donadei de Monte
Latrone, ad hec testibus vocatis et rogatis, in anno Domini millesimo
ducentesimo quadragesimo nono , indictione septima et die quarta junii.
⁶ Ego Iacobus notarius de mandato dicti domini Frederici dictam citatio·
nem publice feci et eam scripsi et publicavi.

Signum mei Jacobi notarii supradicti.

Preterea sub eodem anno millesimo ducentesimo quadragesimo non0,
indictione septima et die quinta junii , ego Iacobus notarius supradictus
ex parte et mandato dicti domini Frederici ‚ injunxi domino Manfredo
abbati monasterii Sancti Salvatoris ut debeat per se vel per sindicum
idoneum comparere in termino supradicto coram prefato domino Frede-
rico in Tuscia imperiali vicario generali pro causa prenominata.

Que quidem facta fuerunt in curia Montis Latronis ‚ presentibus
Alamanno notario et Buono Benefacti de Monte Latrone, ad hec testibus
vocatis et rogatis». q

Et ego Iacobus notarius predictam jussionem de mandato dicti domini
Frederici feci etin publicam formam redegi.

Signum mei Jacobi notarii supradicti.

VI. rm 2. 92

