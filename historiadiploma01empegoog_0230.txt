'172 ’ nummum suenum [An. 1250.

manico sermone interpretatus, eruditusque notulas addidit. versionem nune
latinam slve potius restitutionem vicissim tentavimus.)

Fridericus Dei gratia etc.‚ Iohanni illustrissimo Graecorum impera-
tori , etc. Litteras serenitati nostrae transmissas ex parte majestatis tuae
per Paedrytem familiarem tuum summa benignitate recepimus. Grata
enim in illis continebantur et plurimum nostrae serenitati laetabunda de
tua salute et successibus et de prosperis quae in praesentiarum circa
Rhodum insulam feliciter contigerunt (l ). Nos quoque per nostros vicis·
sim commentarios sincero majestatis tuae affectui significamus quod
celesti providentia suffulti et roborati valemus et feliciter vivimuS, adver-
sarios nostros quotidie debellamuS, et a nohis omnia juxta mandata nostra
diriguntur et gubernantur. De negotio autem in litteris tuis specialiter
expresso, quomodo iste papa fratres Minores et Praedicatores ad majes-
tatem tuam mittere potuit qui cum pontificibus Ecclesiae tuae confabulari
debeant? Quod non solum serenitati nostrae ‚ sed etiam pauperioribus
spiritu quasi prodigiosum et insulsum videtur. Quomodo enim iste quidici-
tur sacerdotum princeps, ante faciem omnium quotidie in te nominatim et
in omnes Graecos tibi subjectos excommunicationem jactitans, ortho-
doxissimosque eosdem a quibus christiana fides ad extremos orbis fines
pervenit, haereticos impudenti verbo vocitans, tales religiosos proprio
suo motu ad majestatem tuam transmittere non expavit? Quomodo hic
schismatis auctor sic dolose irrepsit ut irreprehensibilibus justificationem
afferat? Quomodo iste suh sanctitatis falso velamine per sequaces suos et
suae propriae voluntatis ministrOS, quasi apostatas fidei et scandalorum
patratores Latinis sihi subjectis denuntiare non cessat qui ante et supra a
principio pietate abundantes pacem in omnem terram evangelisaverunt?
Quomodo hanc innatam antiquitus diabolico afflatu Romanis pontificibus
in Graecos malivolentiam , quam non pauci magni et religiosi sacerdotes
Christique servitores dicto et facto et votis continuis per longum praete·
ritum tempus extirpare non valuerunt, iste omnibus modis eamdem reno-

 

(l) Cf. Gom-9. Acropolita, cap. 47 et ts, p. 9⁴ et seqq.

