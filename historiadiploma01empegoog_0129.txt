Ιυυιστ. 7.] HISTORIA DIPLOMATICA. 671

In nomine sancte et individue Trinitatis, Federicus divina favente cle·
mentia Romanorum imperator semper augustuS,Hierusalem et Sicilie rex.
Ad prosequenda munifice vota fidelium etsi tum plenitudine gratie, tum
supreme potestatis auspiciis liberalitatis Cesaree dextera generali quadam
regularitate sit stabiliS, illis verumtamen gratiosa porrigitur quadam spe·
cialitate libentior (a) in quibus velut fide preclaris et operum actione pro-
meritis servitia recepta remunerat et prestanda in posterum efficit promp-
tiora. Eapropter per presens privilegium notum facimus universis imperii
fidelibus tam presentibus quam futuris quod, licet nos olim provinciam
Garfagnanam cum juribus et pertinentiis ejus Henrico illustri regi Sardi·
nie, sacri imperii in Italia generali legam, dilecto filio nostro, de mera dona·
tione nostra duximus conferendam ‚ attendentes tamen fidei pure zelum
quem comune Luce fideles nostri erga majestatis nostre personam habere
noscuntur, considerantes etiam grata servitia que culmini nostro exibue-
runt hactenus, presentis turbationis tempore fideliter exibere non cessant
et que exibere poterunt in antea gratiora, de voluntate regis ejusdem cui

- iu aliis et majoribus providentia paterna volumus providere, de speciali

gratia, ex certa conscientia nostra, provinciam ipsam cum castriS‚ villis,
hominibus, jurisdictionibus, terris cultis et incultis„ aquis aquarumque
decursibus, justitiiS, rationibus omnibus et pertinen tiis suis, videlicet que
de demanio in demanium et que de servitio in servitium, eidem comuni
fidelibus nostris in fide et devotione nostra persistentibus in rectum seu·
dum duximus concedendam; ita tamen quod provinciam ipsam a nobis et
successoribus nostris in perpetuum nomine recti feudi de cetero teneant,
sicut tenent alias terras eorum districtus et a nobis ac imperio nostro re·
cognoscunt eis olim a divis augustis progenitoribus nostris concessas et a
nobis postmodum confirmatas; debita quoque et consueta servitia proinde
nobis et imperio facere teneantur. Statuimus igitur et imperiali sancimus
edicto quod nullus dux, nullus marchio, nullus comeS, nullus vicarius,
nulla potestas seu comune, nulla denique persona alta vel humiliS, eccle-
siastica vel secularis, dictum comune fideles nostros in fidei devotione

(a) *Exordium sere simile exordio quod estin Pom· de Vin. epist, ltb. vl, cap. XV.

